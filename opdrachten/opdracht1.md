# CSSE I: Opdracht 1
## Computercomponenten
### CPU
**C**entral **P**rocessing **U**nit. Dit is het brein van de computer. De meeste bewerkingen en berekeningen op een computer worden uitgevoerd door de CPU.
### GPU
**G**raphics **P**rocessing **U**nit. Dit is gelijkaardig aan de CPU, maar wordt gebruikt voor alle video gerelateerde taken van de computer. 
### RAM
**R**andom **A**ccess **M**emory. Ziet er vaak uit als eenrechthoekig plaatje met kleine geheugenmodules op. RAM-geheugen wordt gebruikt om dingen tijdelijk op te slaan op de computer. Het geheugen is heel snel zodat applicaties en documenten snel ingeladen kunnen worden.
### ROM
**R**ead **O**nly **M**emory. Dit is geheugen dat vaak te zien is als kleine geheugenchips op het moederbord. In deze chips wordt vaak firmware opgeslagen die niet verloren mag gaan bij het uitzetten van de computer.
### BIOS
**B**asic **I**nput/**O**utput **S**ystem. BIOS bevat de instellingen voor de stuurprogramma's van de verschillende computercomponenten die nodig zijn om de computer en het operating system op te starten. Dit is ook de enige software die toegankelijk is voor of tijdens het opstarten van een computer.
### PCI(e)
PCI of PCIe (PCI Express) is een standaard voor de slots van uitbreidingskaarten in een computer. Bij videokaarten was dit vroeger AGP, maar nu gebeurd dit altijd via een PCI(e) slot. Verder kunnen hier ook bijvoorbeeld audiokaarten, netwerkkaarten en andere uitbreidingskaarten op worden aangesloten.

### Moederbord
Het moederbord is waar alle componenten met elkaar verbonden zijn. Het is een pcb of printplaat met elektronica in. Alle componenten worden of gemonteerd op het moederbord of via kabels verbonden.

### CMOS
CMOS staat voor **C**omplementary **M**etal **O**xide **S**emiconductor. Een voorbeeld dat gebruikt wordt in computers is de CMOS batterij. Deze batterij zorgt ervoor dat de klok en een paar andere basisinstellingen voor de computer niet verloren gaan wanneer de computer uitstaat.
### HDD
De HDD of **H**ard **D**isk **D**rive is het op dit moment meest gebruikte opslagmedium op een computer. Het ziet eruit als een blok met een kleine pcb op de onderkant. In de HDD zitten schijven met elke een schrijf- en leeskop. Om data te lezen of te schrijven moeten de schijven draaien. Vandaar dat de snelheid van deze schijven wordt aangeduid met RPM.
### SSD
SSD of Solid State Drive is een nieuwere vorm van opslag. De SSD maakt gebruik van hetzelfde principe als flash storage, waardoor data hier heel snel van gelezen en naar geschreven kan worden. SSDs zijn vaak ook kleiner als HDDs.

![Computer](http://s3.thingpic.com/images/D3/pSwXVauekQdMMx5yHfZxtkR1.png)

## Northbridge vs. Southbridge
De Northbridge zit het dichtste bij de CPU. Zo kunnen de onderdelen die via de northbridge  verbonden zijn met een hogere snelheid en hogere prioriteit communiceren met de CPU. Voorbeelden zijn de GPU en het RAM-geheugen. De southbridge is dan het omgekeerde. Hier zijn onderdelen verbonden die de hoge prioriteit van de northbridge niet nodig hebben, zoals opslag en randapparatuur.

![Chipset](https://upload.wikimedia.org/wikipedia/commons/thumb/b/bd/Motherboard_diagram.svg/665px-Motherboard_diagram.svg.png)